---
layout: tamil/post
title: என் பெயர். உன் குரல்.
date: 2010-02-27
category: tamil
---
<p>
கோடி முறை கேட்டிருப்பேன் <br/>
என் பெயரை <br/>
இன்று மட்டும் இனிக்குதே!
</p>
<p>
புன்னகை பூக்கும் பூவிதழில் <br/>
என் பெயரும் பூத்ததே!
</p>
<p>
இன்னொரு முறை சொல்லாதே <br/>
எறும்புகள் என்னை மொய்க்கின்றன!
</p>
<p>
அவள் உஷ்ணத்தை உணராமல் <br/>
குழலை நுகராமல் <br/>
இதழை வருடாமல் <br/>
செவிக்கு மட்டும் அதிர்ஷ்டம்!
</p>
<p>
தொலைபேசி ஒழியட்டும்! <br/>
அறிவியல் அழியட்டும்!
</p>
<p>
யுகம் யுகமாய் காத்திருந்து <br/>
பிறந்தது மனித இனம் <br/>
தினம் தினமாய் காத்திருந்து <br/>
கேட்கிறது என் மனம்
</p>
<p>
என்னாகுமோ!
</p>
<p>
மறுக்கும் சொல்லில் உன் காதல் <br/>
மறுக்க முடியாமல் தவிக்குதே! <br/>
இனிக்க கேட்ட உன் குரல் <br/>
மீண்டும் மீண்டும் ஒலிக்குதே!
</p>
<p>
கவிக்கு சொந்தக்காரி <br/>
கவிதையை படித்ததால் <br/>
கவிஞன் மனதில் <br/>
இன்னொரு கவிதை!
</p>
<p>
நேற்றைய கவிதை தகித்தது <br/>
இன்றைய கவிதை இனிக்குது <br/>
நாளைக்கும் கவிதை பூக்குமோ ? <br/>
கவியின் குரல் உனக்கு கேட்குமோ ?
</p>
