---
layout: tamil/post
title: மீண்டும் நீ வேண்டும் நண்பா.
date: 2010-02-26
category: tamil
---
<p>
உயிரை உருக்கும் கலை <br/>
பெண்களுக்கென்று நினைத்திருந்தேன் <br/>
தவறென்று நிரூபித்தாய்
</p>
<p>
என்னை முற்றிலும் அறிந்தவர்கள் <br/>
முடிவு வரை இருப்பார்கள் என்றிருந்தேன் <br/>
தவறென்று நிரூபித்தாய்
</p>
<p>
காலங்கள் காயங்கள் ஆற்றும் <br/>
மாதங்கள் மனதை மாற்றும் என்றிருந்தேன் <br/>
தவறென்று நிரூபித்தாய்
</p>
<p>
நீ பேச மறுத்த இரவுகள் <br/>
உன் பாசத்தை பேசுகின்றன <br/>
நீ சிரிக்க மறந்த நிமிடங்கள் <br/>
என் வாழ்நாளில் குறைந்தன
</p>
<p>
எனக்காக ஓடி வருகிறாய் <br/>
மௌனத்தால் கொன்று செல்கிறாய் <br/>
வருவதால் உனை அழைப்பதா? <br/>
கொல்வதால் உனை தடுப்பதா?
</p>
<p>
நான் செய்ததென்ன?
</p>
<p>
நட்பின் கொலையா? <br/>
உண்மையின் விலையா? <br/>
அரிச்சந்திரனுக்கு வந்தது <br/>
என்னுடைய நிலையா?
</p>
<p>
இல்லாத காயங்கள் ஆற முடியாது <br/>
சொல்லாத சோகங்கள் தீர முடியாது! <br/>
நட்பை மறுக்கும் காரணம் தெரியும் <br/>
உன் ஊகம் தவறு - எப்போது புரியும்?
</p>
<p>
மீண்டும் நீ வேண்டும் <br/>
மீண்டு வர வேண்டும்
</p>
<p>
காத்திருக்கிறேன் <br/>
நட்புடன் நட்புக்காக!
</p>
