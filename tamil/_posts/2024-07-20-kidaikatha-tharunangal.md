---
layout: tamil/post
title: கிடைக்காத தருணங்கள்
date: 2024-07-20
category: tamil
---

ஒரு பார்வை <br/>
ஒரு வார்த்தை <br/>
ஒரு ஸ்பரிசம் <br/>
ஒரு நிமிடம்

கிடைக்குமோ? மீண்டும்?

ஈராறு ஆண்டுகள் <br/>
தொலைதூர தேசங்கள் <br/>
கலைந்துபோன கனவுகள் <br/>
மறந்துபோன உறவுகள்

கிடைக்குமோ? மீண்டும்?

நிலவுறங்கும் நேரத்திலும் <br/>
நாமுறங்கி போனதில்லை <br/>
நாவறண்டு போகையிலும் <br/>
நாவடங்க தேவையில்லை
அன்று!

கைத்தொடும் தூரத்தில் <br/>
கவிதையாய் நீயிருந்தும் <br/>
பார்க்க ஒரு வழியில்லை <br/>
பேச ஒரு மொழியில்லை <br/>
இன்று!

அயல்வீட்டு மலரென <br/>
மனமுணர மறுக்குதடி <br/>
கிடைக்காத தருணங்கள் <br/>
உயிர்வரை எரிக்குதடி

ஆற்றில் மிதக்கும் <br/>
இலையில் எறும்பு <br/>
கரையில் பூக்கும் <br/>
அருமலர் அரும்பு

தூரம் மட்டும் நிதர்சனம்!
