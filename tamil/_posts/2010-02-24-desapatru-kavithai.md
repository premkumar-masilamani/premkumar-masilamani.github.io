---
layout: tamil/post
title: தேசபற்று
date: 2010-02-24
category: tamil
---

என் தாயின் கருவறையில் <br/>
கோடுகள் கிழித்து ரணமாக்கிவிட்டு <br/>
பெயர் வைத்தார்கள்<br/>
தேசபற்று!

பெற்ற குழந்தை பசியில் அழும்போதும் <br/>
காவல் நாய்க்கு சோற்றை வைக்கும் கடமை <br/>
தேசபற்று!

மொத்தமும் நமக்காக இருக்கும்போது <br/>
மிச்சதுக்காக அடித்துக்கொள்ளும் அவலம் <br/>
தேசபற்று!

ஒன்றாய் இருந்தோம் கருவறையில் <br/>
கிழித்து பிறந்தோம் விடுதலையில் <br/>
தாயின் இரத்தம் கணக்கில் இல்லை <br/>
பிள்ளைகளின் யுத்தம் முடியவில்லை

ஆயுதங்களாய் அழியும் செல்வத்தில் <br/>
பூமியில் சொர்க்கங்கள் படைக்கலாம் <br/>
குருதி சிந்தும் யுத்தங்களை <br/>
அன்பு சிந்தும் முத்தங்களாக்கலாம்

இரத்தம் தோய்ந்த எல்லைகோடுகளில் <br/>
பூக்காடுகள் வளர்ப்போம்! <br/>
துப்பாக்கி சுமக்கும் இயந்திரங்களை <br/>
மனிதர்கள் ஆக்குவோம்!

தேசங்களை துறப்போம், நேசங்களை வளர்ப்போம் <br/>
எல்லைகளை மறப்போம், விண்ணுலகில் பறப்போம் <br/>
புதிய உலகம் உருவாக, பிரளயங்கள் தேவையில்லை <br/>
தேசங்கள் தாண்டி காதல் செய்வோம்!

நான் தமிழனல்ல <br/>
நான் இந்தியனல்ல <br/>
பட்டங்களை துறந்து<br/>
பாடி திரியும் பறவை நான்!

என்னோடு வாருங்கள்

பறந்து திரியலாம் <br/>
சிரித்து மகிழலாம் <br/>
ஆனந்தமாய் வாழலாம் <br/>
நிம்மதியாய் இறக்கலாம்!
