---
layout: tamil/post
title: கவிதைகளும் கவுண்டமணியும்
date: 2010-03-04
category: tamil
---

நிலவுக்கு ஏன் வெட்கம்? <br/>
தென்னை ஓலையில் ஒளிகிறதே <br/>
ஒ! உன்னை பார்த்ததாலா?

(டேய்... அது வெட்கம் இல்ல... கப்பு... இவளுங்க எல்லாம் என்னைக்கு டா குளிச்சிருக்காங்க?)

நான் எண்ணும் நட்சத்திரங்கள் மின்னுவதில்லை <br/>
உன் கண்ணின் மணியை பார்த்த பிறகு!

(ஒ... சென்ட்ரல் ஜெயில்-ல கூரைய எடுத்துடாங்களா?... களி தின்னாலும் கவிதை போகல உனக்கு... அட்ரா அட்ரா )

வெயிலில் நான் <br/>
வெளியே செல்வதில்லை <br/>
கண்ணுக்குள் வாழும் உனக்கு <br/>
வேர்க்கும் என்று!

(செந்தில்: அண்ணே,நான் கண்ண மூடிட்டு செய்யுற வேலைய... நீங்க கண்ண தொறந்துட்டு செய்வீங்களா அண்ணே?)

கங்கையே! <br/>
நீ மோட்சமடையும் நாளின்று <br/>
என்னவள் குளிக்க வருகிறாள்!

(அப்பாடா... கடைசியில குளிக்கணும் முடிவு பண்ணிட்டாளா ?...உலகம் பொழைச்சதுடா சாமி!)

சிப்பியின்றி முத்துக்கள் <br/>
உருவாகுதே! <br/>
என்னவள் குளித்த துளிகள்!

(ஆமாண்டா...குளிச்ச தண்ணி, பல்லு துலக்குன பிரஷு, பிஞ்சி போன செருப்பு... எல்லாத்தையும் வச்சி மியுசியம் கட்டுங்க)

முல்லை பூக்களின் <br/>
கூட்டம் கண்டேன் <br/>
உன் சிரிப்பில்!

(ஆத்தா... நீ சிரிக்காத ஆத்தா... புள்ள பயப்படுது... கூட்டிட்டு போய் வேப்பல அடிக்கணும் போல இருக்கு)

என் தரிசு நிலங்கள், பூ பூக்குதே <br/>
ஒரு துளி மழை இல்லாமல்! <br/>
ஒ! உன் பார்வை பட்டதாலோ?

(அப்படியே அம்மணிய, மதுர பக்கம், திருநெல்வேலி பக்கம் கொஞ்சம் பாக்க சொல்லுங்க... தண்ணி இல்லியாம்)

திரியின்றி, நெய்யின்றி <br/>
அகலாக எரிவேன்! <br/>
இரவிலும் உன்னை பார்க்க

(செந்தில்: அண்ணே, இதுல எப்டினே லைட் எரியும்... விளையாடாதீங்கன்னே)

உதடுகளால் ஆடுகிறேன் கபடி <br/>
மூச்சு விடாமல் <br/>
என் தலையணை பஞ்சாகிறது!

(டேய்... நீ எந்த நேரத்துக்கு எந்த டைப்பா முழி-எ மாத்துவேனு எனக்கு தெரியும்... கிளம்பு... கிளம்பு)

கோடி கோடியாய் பணம் <br/>
செலவழிக்க முடியாமல் மனம் <br/>
நகை விரும்பாத நங்கையாய் <br/>
நீ

(30 ரூபா குடுத்தா, 3 நாளைக்கு கண்ணு முழிச்சி வேலை பாக்குற மொன்ன நாயிக்கு... பேச்சை பாரு )

கேளுங்கள் கொடுக்கப்படும் <br/>
தட்டுங்கள் திறக்கப்படும்! <br/>
உன் மதம் சொன்ன வார்த்தைகள் <br/>
கேட்டதுண்டோ தோழி ?

(டேய் அதெல்லாம் பழசு, புது ஸ்டைலு... மம்மி... டாடி...)

தமிழ் - வற்றாத ஜீவ நதி <br/>
யார் சொன்னது? <br/>
என்னவளை பாட <br/>
வார்த்தைகள் போதவில்லை!

(செந்தில்: அண்ணே, நீங்க பத்தாவது பெயில் அண்ணே... நான் எட்டாவது பாஸ் அண்ணே )

சொல்லும் பொருளே <br/>
சொல்லை சொன்னால் <br/>
சொல்லும் வார்த்தை <br/>
நெஞ்சில் ஏறுமோ?

(அய்யய்யா... கல்ல கண்டா, நாய காணோம்... நாய கண்டா, கல்ல காணோம்... மவனே நேர்-ல வாடி நீ)

முதற்கணம் மண்ணிலும் <br/>
மறுகணம் விண்ணிலும் <br/>
இயற்கையே குழம்பியதே <br/>
உனை பார்த்த அக்கணம்!

(நெப்போலியன்-ம், ஓல்டு மாங்க்க்கும் சேத்து அடிச்சா அப்படி தான் இருக்கும்... தண்ணி சேத்துகடா-னா கேக்குறியா?)

ஒரு நொடியில் <br/>
உன் பார்வையில் <br/>
ஓராயிரம் கவிதைகள்!

(நாராயணா... இந்த கொசு தொல்லை தாங்க முடியல... மருந்தடிச்சி கொல்லுங்கடா)
