---
layout: tamil/post
title: பார்க்க வேண்டும் ஒரு முறை.
date: 2010-02-28
category: tamil
---
<p>
அந்த நீல நிற மேலாடை <br/>
இன்னும் வைத்திருக்கிறாயா?
</p>
<p>
நான் காதலுரைத்த போது <br/>
உன் இதயதுடிப்பை பதிவு செய்ததே? <br/>
முதன் முதலாய் நீ பொய்யுரைத்த போது <br/>
மௌனமாய் சாட்சியளித்ததே?
</p>
<p>
பிரித்து விட்ட கூந்தல் <br/>
பார்க்க மறுத்த கண்கள் <br/>
வார்த்தை மறந்த உதடுகள் <br/>
கண்ணீரை தடுத்த இமைகள்!
</p>
<p>
அனைத்தும் என் கண்ணுக்குள் <br/>
நெருப்பாய் என் நெஞ்சுக்குள்!
</p>
<p>
எப்படி இருக்கிறாய் நீ? <br/>
பார்க்க வேண்டும் ஒரு முறை!
</p>
<p>
தேனீக்களை ஏமாற்றிய செவ்விதழ்கள் <br/>
உன் பேச்சுக்கு தாலாட்டும் லோலாக்கு <br/>
ஒப்பனை அறியாத பால் முகம் <br/>
அதில் குங்குமப்பூவாய் சில மச்சம்
</p>
<p>
பார்க்க வேண்டும் ஒரு முறை!
</p>
<p>
அமுதத்தை அள்ளி தந்தாலும் <br/>
குழந்தை தாய்ப்பாலுக்கு அழுவது போல் <br/>
சொர்க்கத்தில் வாழ்ந்து வந்தாலும் <br/>
நெஞ்சம் உனை காண ஏங்குதே
</p>
<p>
பார்க்க வேண்டும் ஒரு முறை!
</p>
<p>
என் கண்கள் என்ன குற்றம் செய்தது? <br/>
உன்னை பார்க்க தவமிருந்ததை தவிர! <br/>
வரம் தருவாயோ, உன்னை பார்ப்பதற்கு? <br/>
ஒரு நொடி போதும், நூற்றாண்டுகள் வாழ்வேன்!
</p>
<p>
பார்க்க வேண்டும் ஒரு முறை!
</p>
