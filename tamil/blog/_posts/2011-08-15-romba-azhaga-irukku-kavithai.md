---
layout: post
lang: tamil
type: blog
category: []
permalink: /tamil/blog/:title/

date: 2011-08-15
title: ரொம்ப அழகா இருக்கு
---

தமிழ் அழகா? <br/>
தமிழ் பேசும் இதழ் அழகா?

இசை அழகா? <br/>
இசை கொஞ்சும் சிரிப்பழகா?

இருள் அழகா? <br/>
இருள் கவிழும் குழல் அழகா?

நிலவு அழகா? <br/>
நிலவாய் குளிரும் முகம் அழகா?

மேகம் அழகா? <br/>
மேகமாய் மிதக்கும் அவள் தேகம் அழகா?

இளமை அழகா? <br/>
இளமையில் இவள் மட்டும் அழகா?

உண்மை அழகா? <br/>
உண்மையை மறைக்கும் அவள் கண்மை அழகா?

பாவங்கள் அழகா? <br/>
பாவங்கள் செய்யும் அவள் பார்வைகள் அழகா?

பருவங்கள் அழகா? <br/>
பருவத்தில் பூரித்த துருவங்கள் அழகா?

மர்மங்கள் அழகா? <br/>
மர்மமாய் இருக்கும் அவள் மச்சங்கள் அழகா?

முத்தங்கள் அழகா? <br/>
முத்தங்கள் விட்டுச்செல்லும் எச்சங்கள் அழகா?

மோகங்கள் அழகா? <br/>
மோகத்தில் எரியும் நம் தேகங்கள் அழகா?

தோல்விகள் அழகா? <br/>
தோற்ற பின்னும் சிரிக்கும் வேள்விகள் அழகா?

காமங்கள் அழகா? <br/>
காமம் தீர்ந்தும் வாழும் காதல்கள் அழகா?

காதல் அழகு! <br/>
காதலும் காதலிக்கும் என் காதலி அழகு!
