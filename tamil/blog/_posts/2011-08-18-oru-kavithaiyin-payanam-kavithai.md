---
layout: post
lang: tamil
type: blog
title: ஒரு கவிதையின் பயணம்
date: 2011-08-18
category: tamil-blog
permalink: /tamil/blog/:title/
---

கம்பனும் தாமரையும் <br/>
பயணித்த பாதை தான்! <br/>
உன் மனமும் என் மனமும் <br/>
ஒருமித்த பாதை தான்! <br/>
நீ பேசும் பேச்சுக்கே <br/>
பூ பூத்த பாதை தான்! <br/>
செந்தமிழில் நீ பாட <br/>
தேன் சுரக்கும் பாதை தான்!

மழைத்துளிக்கு காத்திருந்தேன் <br/>
கவியருவி பொழிகின்றாய்! <br/>
என் உயிர்வலியில் ஒரு துளியை <br/>
உணர்வாக புனைவாயோ?

நிலமெல்லாம் நிலவாக <br/>
நீ நடந்து செல்கின்றாய்! <br/>
என் கனவெல்லாம் நனவாக <br/>
கவியொன்றை சொல்வாயோ?

உலகில் உள்ள கவிகள் எல்லாம் <br/>
ஒன்றாய் கூடி, நன்றாய் பாடி <br/>
முயன்று பார்த்து தோற்று போயினர் <br/>
உன் கண்கள் பேசிய கவிதைகள் கோடி!

நீயே கவிதைகள் பாடினால்?

நெடுவனங்கள் சருகாகி <br/>
பூவனங்கள் ஆகுமடி <br/>
கொடும்புலியும் பொன்மானும் <br/>
காதல் சொல்லி திரியுமடி

இயற்கையை மாற்றாதே <br/>
பூமி இங்கு தாங்காதடி <br/>
காதல் ஒளி கூட்டாதே <br/>
சூரியன் மட்டும் போதுமடி

ஊற்றெடுத்த முதல்கவியில் <br/>
சிறகுகள் முளைக்குதடி! <br/>
முற்றுப்புள்ளி வேண்டாமென <br/>
இதயங்கள் துடிக்குதடி!

&#x2010; கவி பாடும் என் தேவதைக்கு!
