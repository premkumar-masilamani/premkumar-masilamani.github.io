---
layout: post
lang: tamil
type: blog
category: []
permalink: /tamil/blog/:title/

date: 2010-04-27
title: நீ. நான். நாம்.
---

உன்வலியை நானறிந்து <br/>
தன்வலியாய் தானுணர்ந்து <br/>
என்னுயிரில் நீ கலந்து <br/>
நாம் எழுதிய கவியன்றோ?

நீயின்றி நானின்றி <br/>
நாமாகி கலந்தபின் <br/>
ஊனின்றி உயிரின்றி <br/>
நம் காதல் வாழுமன்றோ!

குலமென்றும் மதமென்றும் <br/>
சுற்றமும், சூழும் சனமென்றும் <br/>
பழங்கதைகள் பலக்கேட்டு <br/>
நின்றிடுமோ நம் காதல்!

பாடிப்பறந்த பறவையின் <br/>
சிறகொடித்ததோ நம் காதல் <br/>
ஓடித்திரிந்த மான்குட்டியின் <br/>
கால் முறித்ததோ நம் காதல்!

பட்டுபுழு பட்டாம்பூச்சியாகும் போது <br/>
வலிகள் எல்லாம் பறந்திடுமே! <br/>
கணவன் மார்பில் சாய்ந்துறங்கும் போது <br/>
ஆயிரம் சிறகுகள் முளைத்திடுமே!
