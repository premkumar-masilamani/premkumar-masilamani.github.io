---
layout: post
lang: tamil
type: blog
permalink: /tamil/blog/:title/

date: 2025-07-21
title: நான் தேர்
---

சிலர்க்கூடி தேர் இழுக்க <br/>
பலர்க்காணும் கடவுள் போல <br/>
இங்கு <br/>
நான் மட்டும் தேர் இழுக்க <br/>
யார் காண? எதை காண? <br/>
இவ்வுலகம் எனை காண, <br/>
எவ்வுலகம் நான் காண?

முடிவிலா கேள்விகளும் <br/>
பதிலிலா மௌனங்களும் <br/>
தெளிவிலா ஞானங்களும் <br/>
குறைவிலா மோனங்களும் <br/>
எனை யாரும், <br/>
கூடாதொரு தனிமையில் <br/>
தேடாதொரு வெறுமையில் <br/>
காணாதொரு கடவுள் தேடி <br/>
பேணாதொரு வாழ்வை நாடி <br/>
ஓய்ந்து வீழ்ந்து மாய்ந்து <br/>
போகச்சொல்ல ...

அன்றொரு நாள் ...

தரைவீழ்ந்த பூவின் வாசமும் <br/>
பூவிழுந்த தரையின் நேசமும் <br/>
ஒன்றென உணர்ந்த ஓர் தருணம் <br/>
நானுமில்லை தேருமில்லை <br/>
தேவையில்லை தேடலில்லை <br/>
கடவுள் காண தோன்றவில்லை

என் தேர் <br/>
என் தேவை <br/>
என் தேடல் <br/>
என் கடவுள்

நான் தேர் <br/>
நான் தேவை <br/>
நான் தேடல் <br/>
நான் கடவுள்

