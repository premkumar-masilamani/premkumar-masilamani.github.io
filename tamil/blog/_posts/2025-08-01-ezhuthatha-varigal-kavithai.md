---
layout: post
lang: tamil
type: blog
permalink: /tamil/blog/:title/

date: 2025-08-01
title: எழுதாத வரிகள்
---

எழுதினேன், அவள் வந்தாள் <br/>
நிறுத்தினேன், அவள் சென்றாள் <br/>
எழுத்தண்ட அவளில்லை <br/>
அவளண்ட எழுத்தில்லை <br/>
எழுத்தா? அவளா? <br/>
என் செய்வேன் நான்?

எனக்கே புரியாத என்னை <br/>
என்னைவிட புரிந்தவள் அவள் <br/>
புரிந்தபின்னும் பிரிவோமென்று <br/>
பிரியும்போதும் புரியவில்லை

சத்தங்களின் அமைதியில் <br/>
மௌனங்களின் கதறலில் <br/>
கண்டுகொண்டேன் அவளை <br/>
கலங்கின கண்களுடே

வார்த்தைகளுடன் போரிட்டு <br/>
தோற்றப்பின்தான் தெரிந்தது <br/>
மௌனங்கள் போதும் <br/>
உனதன்பைச் சொல்ல

ஊரறியும் ராவண நேசம் <br/>
யாரறிவார் மாதவி பாசம்? <br/>
மணல்வீடென்றறிந்தும் <br/>
தென்றலுடன் காதல் !


<hr/>

**பொருள் விளக்கம்:**
- **எழுத்தண்ட** - எழுத்து + அண்ட. எழுத்து அருகில் இருக்கும் போது.
- **அவளண்ட** - அவள் + அண்ட. அவள் அருகில் இருக்கும் போது.
- **கண்களுடே** - கண்கள் + ஊடே. கண்களின் வழியாக.
- **மணல்வீடென்றறிந்தும்** - மணல்வீடு + என்று + அறிந்தும்.
