---
layout: post
lang: tamil
type: blog
title: என் காதல்
date: 2010-04-25
category: tamil-blog
permalink: /tamil/blog/:title/
---

இறந்தே பிறந்த <br/>
குழந்தையை போல் <br/>
முடிந்தே தொடங்கியது <br/>
என் காதல்!

காதலின் மறுப்பும் <br/>
குழந்தையின் இழப்பும் <br/>
வாழ்நாள் முழுதும் <br/>
தொடரும் நினைப்பும்

புயலென வந்தாய் <br/>
வேருடன் சாய்த்தாய் <br/>
துளிர்க்கும் நினைப்புடன் <br/>
உயிருடன் நான்

மீனின் கண்ணீர் <br/>
கடலுக்கு தெரியுமா <br/>
ஆணின் கண்ணீர் <br/>
மனதுக்கு புரியுமா?

உயிரை பறித்தால் <br/>
சிரிப்புடன் மரிப்பேன் <br/>
நட்பை பறித்தால் <br/>
நான் என்ன செய்வேன்?

அருவியின் உச்சியில் பரிசலாய் <br/>
சரியும் பனியில் சிறுமுயலாய் <br/>
எரியும் குடிசையில் குருடனாய் <br/>
சிங்கள தேசத்தில் தமிழனாய் <br/>
நான்!

எதிர்மறை எண்ணங்கள் <br/>
மனதினில் வந்ததில்லை <br/>
அவை தவிர இப்போது <br/>
வேறொன்றும் தோன்றவில்லை

சித்தம் கலங்கி <br/>
முற்றும் குழம்பி <br/>
தெருவினில் அலையுமுன் <br/>
கொன்றுவிடுங்கள் என்னை!

கருணைக்கொலை புண்ணியம்!
