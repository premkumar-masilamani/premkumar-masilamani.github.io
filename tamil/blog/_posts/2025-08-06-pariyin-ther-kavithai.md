---
layout: post
lang: tamil
type: blog
permalink: /tamil/blog/:title/

date: 2025-08-07
title: பாரியின் தேர்
---

காவி நிறத்தவளே <br/>
கண் தூங்க மறுத்தவளே <br/>
என் மேனி அளந்தவளே <br/>
மெய்யாக இருந்தவளே

போதும் போதுமென்றேன் <br/>
போகாத எல்லை சென்றாய் <br/>
மீண்டும் வாழ்வோமென்றேன் <br/>
மனமறுத்து சிறுத்து நின்றாய்

காலங்கடந்தும் காதலென்றேன் <br/>
தாபங்கழிந்தால் போதுமென்றாய் <br/>
கோபம் மிகுந்த நேரமொன்றில் <br/>
கூடுகழிந்து பறந்துசென்றாய்

வாழாத வாழ்விதற்கா <br/>
வாகாயென் வாசல் வந்தாய்? <br/>
சேராமல் போவதற்கா <br/>
தீராத காதலென்றாய்?

புயலழித்த மரத்தடியில் <br/>
கூடுதேடும் ஒருகுருவி <br/>
வேயெரித்த செங்கதிரில் <br/>
நிழல்தேடும் சிறுபுரவி

நான்…

பாரியின் தேர்!

<hr/>

**பொருள் விளக்கம்:**
- **மனமறுத்து** - மனம் + அறுத்து. மனதில் விருப்பம் இல்லாமல்.
- **சிறுத்து** - கூனிக்  குறுகி.
- **தாபம்** - சூடு. காமமென கொள்க.
- **வாகாய்** - அழகாய், ஒழுங்காய்.
- **வேயெரித்த** - வேய் + எரித்த. வேய் என்பது மூங்கில். மூங்கிலை எரித்த.
- **செங்கதிர்** - சூரியன்.
- **சிறுபுரவி** - சிறு + புரவி. சிறிய குதிரை.
