---
layout: post
lang: tamil
type: blog
permalink: /tamil/blog/:title/

date: 2025-08-07
title: பாரியின் தேர்
---

காவி நிறத்தவளே   
கண் தூங்க மறுத்தவளே   
என் மேனி அளந்தவளே   
மெய்யாக இருந்தவளே

போதும் போதுமென்றேன்   
போகாத எல்லை சென்றாய்   
மீண்டும் வாழ்வோமென்றேன்   
மனமறுத்து சிறுத்து நின்றாய்

காலங்கடந்தும் காதலென்றேன்   
தாபங்கழிந்தால் போதுமென்றாய்   
கோபம் மிகுந்த நேரமொன்றில்   
கூடுகழிந்து பறந்துசென்றாய்

வாழாத வாழ்விதற்கா   
வாகாயென் வாசல் வந்தாய்?   
சேராமல் போவதற்கா   
தீராத காதலென்றாய்?

புயலழித்த மரத்தடியில்   
கூடுதேடும் ஒருகுருவி   
வேயெரித்த செங்கதிரில்   
நிழல்தேடும் சிறுபுரவி

நான்…

பாரியின் தேர்!

<hr/>

**பொருள் விளக்கம்:**
- **மனமறுத்து** - மனம் + அறுத்து. மனதில் விருப்பம் இல்லாமல்.
- **சிறுத்து** - கூனிக்  குறுகி.
- **தாபம்** - சூடு. காமமென கொள்க.
- **வாகாய்** - அழகாய், ஒழுங்காய்.
- **வேயெரித்த** - வேய் + எரித்த. வேய் என்பது மூங்கில். மூங்கிலை எரித்த.
- **செங்கதிர்** - சூரியன்.
- **சிறுபுரவி** - சிறு + புரவி. சிறிய குதிரை.
