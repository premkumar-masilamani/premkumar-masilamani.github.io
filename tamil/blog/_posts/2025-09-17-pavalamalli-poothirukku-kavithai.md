---
layout: post
lang: tamil
type: blog
permalink: /tamil/blog/:title/

date: 2025-09-17
title: பவளமல்லி பூத்திருக்கு
---

பவளமல்லி பூத்திருக்கு <br/>
பாடுங்குயில் காத்திருக்கு <br/>
தேவியவள் தேகந்தொட <br/>
இளவெயிலும் வேர்த்திருக்கு

இரவொழிந்த காலையிலே <br/>
கண்விழிக்கும் வேளையிலே <br/>
தெம்மாங்கு பாடிக்கொண்டே <br/>
தோகை விரிக்கும் பூமயிலே

இடையர்க்குல இளமகளே <br/>
இடைசிறுத்த திருமகளே <br/>
நடைபழகிய நாள்தொட்டு <br/>
குணம் மாறா குலமகளே

குளநண்டு நடனமென்று <br/>
குழலதிலே விரல்களாட <br/>
வெண்காந்தள் பூக்களென்று <br/>
செந்தேனை வண்டு தேட

மழைத்துளியே மணியாடை <br/>
நீராட்ட ஒருவோடை <br/>
துகிலுரித்த சிறுபேடை <br/>
தேன்தெறித்த புதுவாடை

சூதறியா செவ்விதழில் <br/>
தீதறியா பொன்சிரிப்பில் <br/>
களங்கண்ட காவலனும் <br/>
கள்வனாக மாறிப்போக

நானோ…

தீயருகே தவித்திருந்தேன் <br/>
துணையின்றி தனித்திருந்தேன் <br/>
காலனவன் கால்கள் பற்றி <br/>
காலமுடிய காத்திருந்தேன் <br/>

கண்ணெதிரே தோன்றினாய் <br/>
காதல்கொள்ள ஏங்கினாய் <br/>
வார்தையேதும் இல்லாமலே <br/>
வாழ்வின்மொழி பேசினாய்

செஞ்சாந்து நானிடவோ <br/>
பூமஞ்சள் தான் தரவோ <br/>
ஒவ்வாத ஓருறவில் <br/>
ஒன்றாக உறைந்திடவோ

சொல்லடி சிவசக்தி !
<<<<<<< HEAD

<hr/>

**பொருள் விளக்கம்:**
- **இரவொழிந்த** - இரவு + ஒழிந்த. இரவு கழிந்தபின் தொடங்கும் அதிகாலை நேரம்.
- **தெம்மாங்கு** - தேன் + பாங்கு. தேனின் இனிமை போன்று இனிமையான பாடல். தமிழ்நாட்டில் பாடப்படும் நாட்டுப்புற பாட்டு வகை.
- **இடையர்க்குல** - இடையர் + குலம். "இடையர்" என்பது ஆடு, மாடு போன்ற கால்நடைகளை வளர்க்கும் / பராமரிக்கும் மக்களை குறிக்கிறது. முல்லை நிலத்தவர். ஏறுதழுவுதல் / சல்லிக்கட்டு, இவர்களுடைய விளையாட்டு.
- **குளநண்டு** - குளம் + நண்டு. குளத்தில் வாழும் நண்டு.
- **குழலதிலே** - குழல் + அதிலே. இந்த கவிதையில் புல்லாங்குழலை குறிக்கிறது. இடையர் குலத்தின் பிரசித்தமான இசைக்கருவி.
- **வெண்காந்தள்** - வெண்மை + காந்தள். வெண்மையான காந்தள் மலர்கள்.
- **மணியாடை** - மணி + ஆடை. மணி + ஆடை. ரத்தினக்கல், முத்து அல்லது மாணிக்கம் போன்ற கற்களால் அலங்கரிக்கப்பட்ட ஆடை. இங்கு "மணி" என்பது மழைத்துளி.
- **துகிலுரித்த** - துகில் + உரித்த. துகில் என்பது ஆடை. ஆடை அணியாத என்று பொருள் கொள்க.
- **சிறுபேடை** - சிறு + பேடை. சிறிய பெண் பறவை.
- **களங்கண்ட** - களம் + கண்ட. பல போர்களை சந்தித்த.
- **காலனவன்** - காலன் + அவன். உயிரை எடுக்கும் எமன்.
- **செஞ்சாந்து** - சிவப்பு + சாந்து. சிவந்த சாந்து அல்லது குங்குமம்.
- **ஒவ்வாத** - ஒத்துவராத.
- **ஓருறவில்** - ஓர் + உறவில்.
=======
>>>>>>> fix-punctuation-agananooru
