---
layout: tamil/post
title: ஏனடி அழைத்தாய்?
date: 2010-03-01
category: tamil-blog
---

ஏனடி அழைத்தாய்? <br/>
எனை ஏனடி அழைத்தாய்?

என் கவிதை தடாகத்தில் <br/>
அழகாய் பூத்திருந்தேன்! <br/>
உன் பிம்பம் விழுமென <br/>
நீராய் காத்திருந்தேன்!

கல்லெறிந்து போகிறாய் <br/>
கல் நெஞ்சக்காரியோ? <br/>
தெறித்த துளிகளும் <br/>
முத்துக்களாய் உனக்காக!

ஏனடி அழைத்தாய்? <br/>
எனை ஏனடி அழைத்தாய்?

தொட்டியில் இருக்கும் மீன் நான் <br/>
கையில் எடுத்து கொஞ்சுகிறாய் <br/>
சுவாசமின்றி வாழும் கலையை <br/>
எனக்கு கற்று கொடுக்கிறாய்!

துடிக்கும் போது இனிக்கும் <br/>
இனிக்கும் போது வலிக்கும் <br/>
வலிக்கும் போது சிரிக்கும் <br/>
விந்தையை நீ அறிவாயோ?

ஏனடி அழைத்தாய்? <br/>
எனை ஏனடி அழைத்தாய்?

கார்மேகம் சூழ்ந்ததென <br/>
நெடுவனம் தான் வருந்துமோ? <br/>
பூந்தென்றல் வீசுதென <br/>
பூக்களும் தான் புலம்புமோ?

காதலன் கொஞ்சுகையில் <br/>
காதல் மனம் கெஞ்சுமோ? <br/>
இயற்கையின் விதி புரியாதோ? <br/>
காதலின் சதி தெரியாதோ?

பேதை பெண்ணே! <br/>
நான் காதலிப்பது <br/>
எனக்காக அல்ல <br/>
நமக்காக!

இல்லையென்று கேட்பதற்கு <br/>
இல்லாமலே போகலாம்! <br/>
இதற்காகவா அழைத்தாய்? <br/>
எனை இதற்காகவா அழைத்தாய்?

ஆழ பதிந்து விட்டாய் <br/>
இனி மீள முடியாது! <br/>
எனை இரண்டாய் பிளந்தாலும் <br/>
உன் நினைவு அகலாது!

உலகத்தின் உச்சியில் உன் பெயரை <br/>
உரக்க சொல்ல வேண்டும்! <br/>
விரகத்தின் உச்சியில் எனை நீ <br/>
கட்டியணைத்து கொள்ள வேண்டும்!

இதிகாச காதல்கள் நம்முன் <br/>
மண்டியிட வேண்டும்! <br/>
புதிதாக காதல்கள் நாம் <br/>
கண்டு உணர வேண்டும்!

நீ 'உம்' எனும் அக்கணம் <br/>
உலகத்துக்கு <br/>
புதியதோர் காதலர் தினம்!

உலகமே காத்திருக்கிறது <br/>
புத்தம் புது <br/>
காதலுக்காக!!!
