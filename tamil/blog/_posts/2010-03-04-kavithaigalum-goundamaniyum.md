---
layout: post
lang: tamil
type: blog
permalink: /tamil/blog/:title/

date: 2010-03-04
title: கவிதைகளும் கவுண்டமணியும்
---

நிலவுக்கு ஏன் வெட்கம்?   
தென்னை ஓலையில் ஒளிகிறதே   
ஓ! உன்னை பார்த்ததாலா?

_(டேய்... அது வெட்கம் இல்ல... கப்பு... இவளுங்க எல்லாம் என்னைக்கு-டா குளிச்சிருக்காங்க?)_

---

நான் எண்ணும் நட்சத்திரங்கள் மின்னுவதில்லை   
உன் கண்ணின் மணியை பார்த்த பிறகு!

_(ஓ... சென்ட்ரல் ஜெயில்-ல கூரைய எடுத்துடாங்களா?... களி தின்னாலும் கவிதை போகல உனக்கு... அட்ரா அட்ரா)_

---

வெயிலில் நான்   
வெளியே செல்வதில்லை   
கண்ணுக்குள் வாழும் உனக்கு   
வேர்க்கும் என்று!

_(செந்தில்: அண்ணே, நான் கண்ண மூடிட்டு செய்யுற வேலைய... நீங்க கண்ண தொறந்துட்டு செய்வீங்களா அண்ணே?)_

---

கங்கையே!   
நீ மோட்சமடையும் நாளின்று   
என்னவள் குளிக்க வருகிறாள்!

_(அப்பாடா... கடைசியில குளிக்கணும் முடிவு பண்ணிட்டாளா?... உலகம் பொழைச்சதுடா சாமி!)_

---

சிப்பியின்றி முத்துக்கள்   
உருவாகுதே!   
என்னவள் குளித்த துளிகள்!

_(ஆமாண்டா...குளிச்ச தண்ணி, பல்லு துலக்குன பிரஷு, பிஞ்சி போன செருப்பு... எல்லாத்தையும் வச்சி மியுசியம் கட்டுங்க)_

---

முல்லை பூக்களின்   
கூட்டம் கண்டேன்   
உன் சிரிப்பில்!

_(ஆத்தா... நீ சிரிக்காத ஆத்தா... புள்ள பயப்படுது... கூட்டிட்டு போய் வேப்பல அடிக்கணும் போல இருக்கு)_

---

என் தரிசு நிலங்கள், பூ பூக்குதே   
ஒரு துளி மழை இல்லாமல்!   
ஒ! உன் பார்வை பட்டதாலோ?

_(அப்படியே அம்மணிய, மதுர பக்கம், திருநெல்வேலி பக்கம் கொஞ்சம் பாக்க சொல்லுங்க... தண்ணி இல்லியாம்)_

---

திரியின்றி, நெய்யின்றி   
அகலாக எரிவேன்!   
இரவிலும் உன்னை பார்க்க

_(செந்தில்: அண்ணே, இதுல எப்டினே லைட் எரியும்... விளையாடாதீங்கண்ணே)_

---

உதடுகளால் ஆடுகிறேன் கபடி   
மூச்சு விடாமல்   
என் தலையணை பஞ்சாகிறது!

_(டேய்... நீ எந்த நேரத்துக்கு எந்த டைப்பா முழிய மாத்துவேனு எனக்கு தெரியும்... கிளம்பு... கிளம்பு)_

---

கோடி கோடியாய் பணம்   
செலவழிக்க முடியாமல் மனம்   
நகை விரும்பாத நங்கையாய்   
நீ

_(30 ரூபா குடுத்தா, 3 நாளைக்கு கண்ணு முழிச்சி வேலை பாக்குற மொன்ன நாயிக்கு... பேச்சை பாரு)_

---

கேளுங்கள் கொடுக்கப்படும்   
தட்டுங்கள் திறக்கப்படும்!   
உன் மதம் சொன்ன வார்த்தைகள்   
கேட்டதுண்டோ தோழி ?

_(டேய் அதெல்லாம் பழசு, புது ஸ்டைலு... மம்மி... டாடி...)_

---

தமிழ் - வற்றாத ஜீவ நதி   
யார் சொன்னது?   
என்னவளை பாட   
வார்த்தைகள் போதவில்லை!

_(செந்தில்: அண்ணே, நீங்க பத்தாவது பெயில் அண்ணே... நான் எட்டாவது பாஸ் அண்ணே)_

---

சொல்லும் பொருளே   
சொல்லை சொன்னால்   
சொல்லும் வார்த்தை   
நெஞ்சில் ஏறுமோ?

_(அய்யய்யா... கல்ல கண்டா, நாய காணோம்... நாய கண்டா, கல்ல காணோம்... மவனே நேர்-ல வாடி நீ)_

---

முதற்கணம் மண்ணிலும்   
மறுகணம் விண்ணிலும்   
இயற்கையே குழம்பியதே   
உனை பார்த்த அக்கணம்!

_(நெப்போலியன்-ம், ஓல்டு மாங்க்க்கும் சேத்து அடிச்சா அப்படி தான் இருக்கும்... தண்ணி சேத்துகடா-னா கேக்குறியா?)_

---

ஒரு நொடியில்   
உன் பார்வையில்   
ஓராயிரம் கவிதைகள்!

_(நாராயணா... இந்த கொசு தொல்லை தாங்க முடியல... மருந்தடிச்சி கொல்லுங்கடா)_
