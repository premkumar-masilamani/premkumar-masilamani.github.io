---
layout: post
lang: tamil
type: blog
permalink: /tamil/blog/:title/

date: 2010-09-05
title: என்னுயிர் தோழிக்கு
---

வெள்ளி மழையில் தங்கச்சிலை   
யாரை நினைத்து நீராடுதோ?   
நனைத்த துளிகள் மோட்சம் பெற்று   
பூமி பந்தை சூடாக்குதோ?

காதல் வேள்வி செய்யும் பெண்ணின்   
இதழும் தேன்துளி சுரக்குதோ?   
பொன்வண்டை தேடி தேடி - இந்த   
பூவும் உறக்கம் தொலைத்ததோ?

பருவம் வந்தால் பூப்பூக்கும்   
சாய்ந்து உறங்க துணை கேட்கும்   
வாடும் போதும் வாசந்தரும்   
பூங்கொடியும் நீயும் ஒன்றல்லவோ  

முக்கனியில் ஒன்றாய் இருந்தாலும்   
கனிந்தபின் தான் கிளி வருமே     
காதல் கூடும் வேளை வரும்   
அதுவரை கொஞ்சம் பொறு மனமே
