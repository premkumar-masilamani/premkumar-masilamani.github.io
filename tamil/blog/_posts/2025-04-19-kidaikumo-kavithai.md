---
layout: post
lang: tamil
type: blog
permalink: /tamil/blog/:title/

date: 2025-04-19
title: கிடைக்குமோ?
---

தாய்மடி தேடி அழுகின்ற <br/>
பால்மணம் மறவா பாலகன் நான் <br/>
உன்மடியெனக்கு ஓர் நாளேனும் <br/>
கருவறையாக கிடைக்குமோ?

பல்லவ சிற்பியின் சிறுவுளி தவறால் <br/>
சிதைந்து போன சிற்பம் நான் <br/>
கல்லாய் நானும் கரையும் முன்னே <br/>
கடைவிரல் ஸ்பரிசம் கிடைக்குமோ?

பிணிகள் மூத்த பித்தன் கனவில் <br/>
உயிர்த்து வாழும் சோகம் நான் <br/>
முடியுமுன்னே ஓர் முறையேனும் <br/>
முத்தமொன்று கிடைக்குமோ?

காதலின் தலைவன் தானென நினைத்து <br/>
காவியம் வடிக்கும் கவிஞன் நான் <br/>
கவிதை முடியும் கடைநொடியேனும் <br/>
கரிசல்பார்வை கிடைக்குமோ?

தேவைகளற்ற காதலை தேடும் <br/>
தேன்சுவையறியா தேனி நான் <br/>
தேடும்போது ஓர் முறையேனும் <br/>
தேடும்காதல் கிடைக்குமோ?

தனிமை ஒழிக்கும் தேவதை யாரோ? <br/>
தாகம் தணிக்கும் கானல் நீரோ? <br/>
உண்மையறிந்தும் பொய்யை நாடும் <br/>
அற்பமான மானிட வேரோ?

நான்!
