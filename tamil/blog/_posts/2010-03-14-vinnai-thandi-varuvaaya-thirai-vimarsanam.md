---
layout: post
lang: tamil
type: blog
permalink: /tamil/blog/:title/

date: 2010-03-14
title: விண்ணைத்தாண்டி வருவாயா - திரைவிமர்சனம்
cover-image: vinnai-thandi-varuvaya-tamil-movie.jpeg
cover-image-credit: Downloaded from Spotify Website
---

கள்வனை காட்டிய கைகள்   
காதலை தழுவுகின்றன   
கௌதம் மேனன்-ன்   
விண்ணைத்தாண்டி வருவாயா  

என் காதல் கொடுத்த கவிதைகளை   
பறித்துச் சென்றது உன் படம்     
தூக்கம் வறண்ட விழிகளை   
நனைத்து சென்றது உன் படம்  

நீரில் கண்கள் நீந்தும் போதும்   
சிரிக்க வைத்தது உன் படம்     
என் வாழ்வின் இனிய நிமிடங்களை   
மீண்டும் தந்தது உன் படம்  

தாமரையின் கவிதைகள் - பாடல்களில்   
மேனன்-ன் கவிதைகள் - திரைக்கதையில்   
ரகுமானின் கவிதைகள் - பின்னனி இசையில்   
மனோஜ்-ன் கவிதைகள் - ஒளியாடலில்

மிரளாத காளையை போல்   
அலட்டாமல் சிம்பு     
தெவிட்டாத தேனை போல்   
தித்திப்பாக திரிஷா  

கணேஷ் - அளவாய் பேசி   
அளவில்லாமல் சிரிக்க வைக்கிறார்   
ரவிக்குமார் - அதிகமாய் பேசி   
இவர் அவசியமா, என கேட்கிறார் :)

ஆட்டுக்குட்டி-கும் அன்பை போதித்த   
தேவன் ஆலயத்தில்   
திரைக்கதையின் துவக்கம்   
காதலின் நடுக்கம்  

புயலே வந்தாலும்   
புன்னகைக்கும் கார்த்திக்     
குழம்பிய குளத்தில்   
நிலவை தேடும் ஜெஸ்ஸி  

முடியாமல் காதல் உரைத்த போதும்   
நட்பென்று கூறி மறைத்த போதும்   
ரயில் பயணத்தில் உடைந்த போதும்   
அழகாய் மலரும் காதல்  

மெல்லினத்தின் ஊடே வல்லினம் போல்   
காதலின் ஊடே சண்டை காட்சிகள்     
சுயத்தை இழக்காத காதலன்   
சண்டையிலும் சுகமாய் இனிக்கிறான்  

காதலுக்காக திருமணத்தை நிறுத்தியவள்   
காதலுக்காக காதலை துறப்பதா?   
நொடிப்பொழுதில் எடுக்கும் முடிவு தான் காதலா?   
முடிவு வரை வாழும் ஒவ்வொரு நொடியும் காதலா?

குழம்பி தான் போகிறேன்  

"இந்த உலகத்துல எவ்ளவோ பொண்ணுங்க இருந்தும்,   
நான் ஏன் ஜெஸ்ஸி-எ லவ் பண்ணேன்?"
