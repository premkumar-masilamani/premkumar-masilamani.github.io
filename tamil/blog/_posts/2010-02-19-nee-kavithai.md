---
layout: tamil/blog/post
title: நீ
date: 2010-02-19
category: tamil-blog
---

என் இரவினில் கவிதைகள் <br/>
பகலினில் கனவுகள் <br/>
இரண்டிலும் அழகாய் <br/>
நீ

என் படுக்கையில் முட்கள் <br/>
தலையணை முத்தம் <br/>
முரட்டுத்தனமான மென்மை <br/>
நீ

சாரல் மழைக்கு ஏங்கும் <br/>
துளி பட்டவுடன் சுருங்கும் <br/>
தொட்டால்சினுங்கி <br/>
நீ

என் தரிசு நிலம் பூக்கின்றது <br/>
ஒரு துளி மழை இல்லாமல் <br/>
பறக்கும் பட்டாம்பூச்சியாய் <br/>
நீ

உயிர் கொடுத்த தாய்மை <br/>
உயிரை வாங்கும் காதல் <br/>
இருதலைகொள்ளி எறும்பாய் <br/>
நீ

கண்டும் காணாதிருக்க <br/>
பார்த்தும் பேசாதிருக்க முயல்கிறாய் <br/>
நடிக்கத் தெரியாத நங்கை <br/>
நீ

காதலை அறியாதவன் <br/>
காவியம் படைக்கிறேன் <br/>
நான் பிரம்மனாகிய காரணம் <br/>
நீ

கல்லில்லாமல் உளியில்லாமல் <br/>
சிற்பமொன்று வடிக்கிறேன் <br/>
என்னுள் பதிந்த ஓவியம் <br/>
நீ

என் கவிதையின் காரணம் <br/>
காரணத்தின் பூரணம் <br/>
இரண்டுமே ஒன்றாய் <br/>
நீ

காலையில் நீ <br/>
மாலையில் நீ <br/>
கண்ணுறங்கா துயரில் நீ <br/>
கண்கொள்ளா கனவில் நீ

என் வசந்த காலமும் நீ <br/>
என் இலையுதிர் காலமும் நீ <br/>
கோடையில் இளநீர் நீ <br/>
குளிரில் தேநீர் நீ

குழந்தையின் சிரிப்பில் நீ <br/>
அன்னையின் அணைப்பில் நீ <br/>
ஏழையின் சந்தோஷம் நீ <br/>
பிரிவின் துயரம் நீ

உனக்குள் நான்?

என்னை அழவைத்த கேள்வியும் நீ <br/>
கேள்வியின் பதிலும் நீ

வா<br/>
காதலின் உச்சத்தை <br/>
காமத்தின் எச்சத்தை <br/>
நம்முடைய மிச்சத்தை <br/>
உணரலாம்!
