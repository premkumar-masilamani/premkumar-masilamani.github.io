---
layout: post
lang: tamil
type: blog
category: []
permalink: /tamil/blog/:title/

date: 2010-09-26
title: மணக்க போகும் பெண்ணுக்கு
---

பௌர்ணமி நிலவில் <br/>
பனி விழும் இரவில் <br/>
படித்துறை மணலில் <br/>
பாட்டொன்று படித்தேன்!

மணக்க போகும் பெண்ணுக்கு <br/>
மயங்க வைக்கும் கண்ணுக்கு <br/>
மழலை மொழி சொல்லுக்கு <br/>
மண வாழ்த்தொன்று வடித்தேன்!

தேவதையை மணமுடிக்க <br/>
தெருவெல்லாம் வெடி வெடிக்க <br/>
தொலைதூர நிலவாக <br/>
திரிசங்கு ஒலியாக

திருமகன் அங்கு வருவானடி <br/>
திருமகள் உன்னை மணப்பானடி

கணநேர கள்வனாகி <br/>
காதோரம் முத்தமும் <br/>
கால்கொலுசு ஓசையில் <br/>
காதலின் மொத்தமும்

கணவன் வந்து தருவானடி <br/>
காதல் சொல்லி திரிவானடி

இருவிழி இமைகளும் <br/>
இணைந்தே இமைப்பதும் <br/>
இருவரும் ஒன்றாக <br/>
இருதயம் துடிப்பதும்

இயற்கை கொடுத்த சந்தமடி <br/>
இருமனம் இணையும் சொந்தமடி

கோல் ஊன்றும் வயதிலும் <br/>
தோள் தாங்கும் விழுதாக <br/>
கல்லறை சேரும் வரையிலும் <br/>
உனக்கு மட்டும் முழுதாக

மணவாளன் இருப்பானடி - உன்<br/>
மனம்போல நடப்பானடி

கண்ணீரை
கண்கள் மறந்து போகட்டும் <br/>
புன்னகை மட்டுமே பூத்து நிற்கட்டும் <br/>
இல்லறத்திற்கு இலக்கணம் இவர்கள் தானென்று <br/>
இமயமும் குனிந்து வாழ்த்துக்கள் சொல்லட்டும்!
